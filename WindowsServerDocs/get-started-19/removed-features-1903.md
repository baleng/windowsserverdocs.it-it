---
title: Funzionalità rimosse o pianificate per la sostituzione a partire da Windows Server, versione 1903
description: Di seguito è riportato un elenco di caratteristiche e funzionalità di Windows Server versione 1903 che sono state rimosse dal prodotto in tale versione o di cui si comincia a prendere in considerazione la potenziale sostituzione nelle versioni successive. Questo elenco è destinato ai professionisti IT responsabili dell'aggiornamento dei sistemi operativi in un ambiente commerciale.
ms.prod: windows-server-threshold
ms.technology: server-general
ms.topic: article
ms.date: 08/22/2019
author: jasongerend
ms.author: jgerend
manager: daveba
ms.openlocfilehash: 4471d6f9d98d58f7444151a7b8be33d2d81423e1
ms.sourcegitcommit: f6490192d686f0a1e0c2ebe471f98e30105c0844
ms.translationtype: HT
ms.contentlocale: it-IT
ms.lasthandoff: 09/10/2019
ms.locfileid: "70868659"
---
# <a name="features-removed-or-planned-for-replacement-starting-with-windows-server-version-1903"></a>Funzionalità rimosse o pianificate per la sostituzione a partire da Windows Server, versione 1903

>Si applica a: Windows Server, versione 1903

Di seguito è riportato un elenco di caratteristiche e funzionalità di Windows Server versione 1903 che sono state rimosse dal prodotto in tale versione o di cui si comincia a prendere in considerazione la potenziale sostituzione nelle versioni successive. Questo elenco è destinato ai professionisti IT responsabili dell'aggiornamento dei sistemi operativi in un ambiente commerciale. **L'elenco è soggetto a modifiche nelle versioni successive e potrebbe non includere tutte le caratteristiche o le funzionalità interessate.**

Vedi anche [Funzionalità rimosse o pianificate per la sostituzione in Windows Server](removed-features.md).

## <a name="features-were-no-longer-developing"></a>Funzionalità di cui è cessato lo sviluppo

Non stiamo più sviluppando le funzionalità elencate di seguito e potremmo rimuoverle da un aggiornamento futuro. Alcune sono state sostituite con altre caratteristiche o funzionalità, mentre altre sono ora disponibili da origini differenti. 

Se hai feedback da condividere sulla sostituzione proposta di una di queste funzionalità, puoi usare l'[app Hub di Feedback](https://support.microsoft.com/help/4021566/windows-10-send-feedback-to-microsoft-with-feedback-hub-app). 


|                         Funzionalità                         |                                                                                                                                                                                                                                                                                                                                                                                                                           In alternativa puoi usare                                                                                                                                                                                                                                                                                                                                                                                                                            |
|---------------------------------------------------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|              WEP e TKIP Wi-Fi (**novità**)               |                                                                                                                                                                  Le reti Wi-Fi che usano crittografie WEP e TKIP meno recenti non sono sicure come quelle che usano lo standard AES, ad esempio WPA2 e WPA3. Se in Windows 10 versione 1903 ti connetti a una rete WEP o TKIP, visualizzerai un messaggio di avviso in cui viene segnalato che la rete non è sicura, mentre non comparirà alcun messaggio in Windows Server versione 1903. In una versione futura le connessioni a una rete Wi-Fi che usa queste crittografie meno recenti non saranno consentite. Per altre informazioni sui rischi di sicurezza di WEP e TKIP, vedi questo [post di blog](https://go.microsoft.com/fwlink/p/?linkid=2008426).                                                                                                                                                                   |
|       Driver video remoti basati su XDDM (**novità**)        |                                                                                                                                          A partire da questa versione, in Servizi Desktop remoto viene usato un driver IDD (Indirect Display Driver) basato su WDDM (Windows Display Driver Model) per un desktop remoto a sessione singola. Il supporto per i driver video remoti basati su XDDM (Windows 2000 Display Driver Model) verrà rimosso in una versione futura. È consigliabile che i fornitori di software indipendenti che usano driver video remoti basati su XDDM pianifichino una migrazione al modello di driver WDDM. Per altre informazioni sull'implementazione di driver IDD remoti, i fornitori di software indipendenti possono contattare [rdsdev@microsoft.com](mailto:rdsdev@microsoft.com).                                                                                                                                           |
|            Strumento di raccolta log UCS (**novità**)            |                                                                                                                                                                                                                                                                                                                                                         Lo strumento di raccolta log UCS, anche se non esplicitamente destinato all'uso con Windows Server, viene comunque sostituito dall'hub di feedback in Windows 10.                                                                                                                                                                                                                                                                                                                                                         |
|              Unità di archiviazione chiavi in Hyper-V               |                                                                                                                                                                                                        Non sono più previsti interventi per la funzionalità Unità di archiviazione chiavi in Hyper-V. Se usi macchine virtuali di prima generazione, consulta [Sicurezza della virtualizzazione delle macchine virtuali di prima generazione](https://docs.microsoft.com/windows-server/virtualization/hyper-v/learn-more/generation-1-virtual-machine-security-settings-for-hyper-v) per informazioni sulle opzioni attive. Se hai intenzione di creare nuove macchine virtuali, usa macchine virtuali di seconda generazione con dispositivi TPM per una soluzione più sicura.                                                                                                                                                                                                         |
|    Console di gestione Trusted Platform Module (TPM)     |                                                                                                                                                                                                                          Le informazioni disponibili in precedenza nella console di gestione TPM sono ora disponibili nella pagina [**Sicurezza dei dispositivi**](https://docs.microsoft.com/windows/security/threat-protection/windows-defender-security-center/wdsc-device-security) di [Windows Defender Security Center](https://docs.microsoft.com/windows/security/threat-protection/windows-defender-security-center/windows-defender-security-center).                                                                                                                                                                                                                          |
| Modalità di attestazione Active Directory del servizio Sorveglianza host | Non ci occupiamo più dello sviluppo della modalità di attestazione Active Directory del servizio Sorveglianza host. Abbiamo aggiunto invece una nuova modalità di attestazione, l'[attestazione chiavi host](../security/guarded-fabric-shielded-vm/guarded-fabric-create-host-key.md), che è molto più semplice e altrettanto compatibile dell'attestazione basata su Active Directory.  Questa nuova modalità fornisce una funzionalità equivalente con un'esperienza di installazione, una gestione più semplice e meno dipendenze dell'infrastruttura rispetto all'attestazione Active Directory. L'attestazione chiavi host non prevede requisiti hardware aggiuntivi oltre a quelli previsti dall'attestazione Active Directory, pertanto tutti i sistemi esistenti continueranno a essere compatibili con la nuova modalità. Vedi [Distribuire host sorvegliati](../security/guarded-fabric-shielded-vm/guarded-fabric-configure-hgs-with-authorized-hyper-v-hosts.md) per altre informazioni sulle opzioni di attestazione. |
|                     Servizio OneSync                     |                                                                                                                                                                                                                                                                                                                                                   Il servizio OneSync sincronizza i dati per le app Posta, Calendari e Contatti. Abbiamo aggiunto un motore di sincronizzazione per l'app Outlook che fornisce la stessa sincronizzazione.                                                                                                                                                                                                                                                                                                                                                    |
|       Supporto dell'API Remote Differential Compression       |                                                                                                                                                                                                                                                                                                           Il supporto dell'API Remote Differential Compression permette la sincronizzazione dei dati con un'origine remota mediante tecnologie di compressione, riducendo al minimo la quantità di dati inviati attraverso la rete. |
|         Estensione commutatore filtro LWF Piattaforma filtro Windows         |                                                                                                                                                                                                                                      L'estensione commutatore filtro LWF Piattaforma filtro Windows permette agli sviluppatori di creare [estensioni di filtro di pacchetti di rete semplici per il commutatore virtuale Hyper-V](https://docs.microsoft.com/windows-hardware/drivers/network/using-virtual-switch-filtering). Poiché puoi ottenere la stessa funzionalità creando un'estensione di filtro completa, rimuoveremo questa estensione in futuro.                                                                                                                                                                                                                                      |

