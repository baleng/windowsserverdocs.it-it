---
title: CONDIZIONI DI LICENZA SOFTWARE MICROSOFT - MICROSOFT WINDOWS ADMIN CENTER - ANTEPRIMA
description: CONDIZIONI DI LICENZA SOFTWARE MICROSOFT - MICROSOFT WINDOWS ADMIN CENTER - ANTEPRIMA
ms.technology: manage
ms.topic: reference
author: daniellee-msft
ms.author: jol
ms.date: 06/01/2018
ms.localizationpriority: high
ms.prod: windows-server-threshold
ms.openlocfilehash: dc628848119a89513da68710c2c0163227c51c64
ms.sourcegitcommit: b72b99ed595a4d6443d6cf8bd064464aa3da0d81
ms.translationtype: HT
ms.contentlocale: it-IT
ms.lasthandoff: 06/04/2018
ms.locfileid: "1937022"
---
## <a name="microsoft-software-license-terms---microsoft-windows-admin-center---preview"></a>CONDIZIONI DI LICENZA SOFTWARE MICROSOFT - MICROSOFT WINDOWS ADMIN CENTER - ANTEPRIMA
________________________________________

Le presenti condizioni di licenza costituiscono il contratto tra il licenziatario e Microsoft Corporation (o una delle sue consociate). Si applicano al software denominato sopra e a tutti i servizi o gli aggiornamenti software Microsoft (tranne nella misura in cui tali servizi o aggiornamenti siano forniti con condizioni nuove o aggiuntive, nel qual caso tali condizioni diverse si applicano in prospettiva e non modificano i diritti del licenziatario o di Microsoft relativamente al software o ai servizi pre-aggiornamento). QUALORA SI ATTENGA ALLE PRESENTI CONDIZIONI DI LICENZA, IL LICENZIATARIO DISPORRÀ DEI DIRITTI INDICATI DI SEGUITO. UTILIZZANDO IL SOFTWARE, IL LICENZIATARIO ACCETTA LE PRESENTI CONDIZIONI.

1. **INSTALLAZIONE E DIRITTI SULL'UTILIZZO.**  
    a) **Generale.** È possibile installare e utilizzare un numero qualsiasi di copie del software nei dispositivi che eseguono copie validamente concesse in licenza del sistema operativo Microsoft Windows.  
    b) **Uso di produzione.** È possibile utilizzare il software in un ambiente operativo reale per testare la modalità di esecuzione con i programmi, a condizione che:  
        - si prendano adeguate misure precauzionali per eseguire il backup e proteggere i dati;  
        - l'utente accetta di cessare l'utilizzo immediatamente previa notifica da parte di Microsoft; e  
        - tale ambiente di produzione può essere accessibile solo dai dipendenti e dagli appaltatori.  
    c) **Componenti di terze parti.** Il software può includere i componenti di terze parti che vengono concessi in licenza a un utente ai sensi del presente contratto. Eventuali condizioni di licenza, comunicazioni e acknowledgement relativi ai componenti di terze parti sono in un file di comunicazioni associato. Anche se a tali componenti vengono applicate altre condizioni, si applicano anche la dichiarazione di non responsabilità, le limitazioni e le esclusione dei danni riportate di seguito nella misura massima consentita dalla legge applicabile.  
    d) **Estensioni.** Il software offre la possibilità di scaricare altri pacchetti software Microsoft e di terze parti dai siti Microsoft di gestione dei pacchetti o marketplace delle estensioni. L'uso di tali pacchetti è disciplinato dalle relative condizioni di licenza, non dal presente contratto. Microsoft non distribuisce, concede in licenza, né fornisce alcuna garanzia per i pacchetti di terzi.  
2. **SOFTWARE PRE-RELEASE.** Il software è una versione non definitiva. Potrebbe non funzionare correttamente. Microsoft potrà cambiare la versione preliminare prima di rilasciare commercialmente la versione finale. Microsoft potrebbe anche non rilasciare una versione commerciale. SE SI DECIDE DI AVVALERSI DI UNO DEI DIRITTI AI SENSI DEL PRESENTE CONTRATTO SI DICHIARA DI ACCETTARE A PROPRIA E UNICA DISCREZIONE E CI SI ASSUME TUTTA LA RESPONSABILITÀ E IL RISCHIO DI TUTTI I DANNI CHE POSSONO DERIVARE O ESSERE IN CONNESSIONE CON IL SOFTWARE, INCLUSO SENZA LIMITAZIONI , LA NON DISPONIBILITÀ O L'INTERAZIONE DELLE OPERAZIONI O LA PERDITA DI DATI O ALTRI CONTENUTI.
3. **FEEDBACK.** Qualora fornisca commenti sul software a Microsoft, il licenziatario conferisce a Microsoft, senza alcun costo aggiuntivo, il diritto di utilizzare, condividere e commercializzare tali commenti in qualsiasi modo e per qualsiasi scopo. Il licenziatario non fornirà a Microsoft commenti che siano soggetti a condizioni di licenza che impongano a Microsoft di concedere in licenza a terzi il suo software o la sua documentazione, a fronte dell'eventuale inclusione dei commenti nel software o nella documentazione stessa. Tali diritti estenderanno la loro validità oltre la risoluzione delle presenti condizioni.
4. **RACCOLTA DEI DATI.** Attraverso il software Microsoft potrà raccogliere dati sul licenziatario e su come costui utilizza il software. Microsoft può utilizzare tali informazioni per fornire servizi e migliorare i prodotti e i servizi Microsoft. I diritti di rifiuto esplicito del licenziatario, se presenti, sono descritti nella documentazione del prodotto. Alcune funzionalità del software potrebbero abilitare la raccolta di dati degli utenti delle applicazioni che accedono al software o lo utilizzano. Qualora il licenziatario utilizzi tali funzionalità per abilitare la raccolta di dati nelle applicazioni, dovrà attenersi alle leggi applicabili, ivi compreso l'ottenimento del necessario consenso da parte degli utenti, se previsto, e il mantenimento di una informativa sulla privacy ben evidente con la quale gli utenti vengano accuratamente informati delle modalità di utilizzo, raccolta e condivisione dei propri dati. Per altre informazioni sulla raccolta e l'uso dei dati da parte di Microsoft, vedi la documentazione del prodotto e l'Informativa sulla privacy di Microsoft all'indirizzo (http://aka.ms/privacy). Il licenziatario accetta di rispettare tutte le disposizioni applicabili contenute nell'Informativa sulla privacy di Microsoft.
5. **INDENNIZZO.** L'utente accetta la difesa di qualsiasi reclamo o azione promossa da una terza parte nei confronti di Microsoft nella misura in cui si basa su un reclamo relativo all'uso del software in un ambiente di produzione in tempo reale. L'utente provvede a indennizzare ed esonerare Microsoft da qualsiasi costo, danno e commissione, ivi inclusi i corrispettivi legali, ragionevolmente sostenuti da Microsoft e attribuibili a tali richieste o azioni. 
6. **AMBITO DI VALIDITÀ DELLA LICENZA.** Il software non viene venduto, ma è concesso in licenza. Microsoft si riserva tutti gli altri diritti. A meno che la legge applicabile non conceda maggiori diritti nonostante la presente limitazione, il licenziatario non potrà (né avrà diritto di):  
    a) aggirare qualsiasi limitazione tecnica presente nel software che ne consente l'utilizzo solo in determinati modi;  
    b) decompilare o disassemblare il software;  
    c) rimuovere, ridurre, bloccare o modificare le comunicazioni di Microsoft o dei suoi fornitori incluse nel software;  
    d) utilizzare il software in alcun modo che sia illegale o per creare o propagare malware né  
    e) condividere, pubblicare, distribuire o concedere in prestito il software, fornire il software come soluzione autonoma ospitata per altri utenti o trasferire il software o il presente contratto a terzi.  
7. **LIMITAZIONI RELATIVE ALL'ESPORTAZIONE.** Il licenziatario si atterrà a tutte le leggi e a tutti i regolamenti nazionali e internazionali in materia di esportazione, applicabili al software, che includono limitazioni sulle destinazioni, gli utenti finali e l'utilizzo finale. Per ulteriori informazioni sulle limitazioni relative all'esportazione, il licenziatario potrà visitare il sito all'indirizzo http://aka.ms/exporting.
8. **SERVIZI DI SUPPORTO TECNICO.** Ai sensi del presente contratto Microsoft non è obbligata a erogare servizi di supporto tecnico per il software. Qualsiasi supporto viene fornito "così com'è", "con tutti i difetti" e senza garanzie di alcun tipo.
9. **AGGIORNAMENTI.** Il software potrà periodicamente verificare la disponibilità di aggiornamenti e scaricarli e installarli automaticamente. Il licenziatario potrà ottenere gli aggiornamenti solo da Microsoft o fonti autorizzate. Microsoft potrebbe avere necessità di aggiornare il sistema del licenziatario per fornire gli aggiornamenti. Il licenziatario accetta di ricevere questi aggiornamenti automatici senza ulteriore preavviso. Gli aggiornamenti potrebbero non includere o supportare tutte le funzionalità software, i servizi o le periferiche esistenti.
10. **INTERO ACCORDO.** Il presente contratto ed eventuali altre condizioni fornite da Microsoft per i supplementi, gli aggiornamenti o le applicazioni di terzi costituiscono l’intero accordo relativo al software.
11. **LEGGE APPLICABILE E FORO COMPETENTE ALLA RISOLUZIONE DELLE CONTROVERSIE.** Qualora il software sia stato acquistato negli Stati Uniti o in Canada, l'interpretazione del presente contratto sarà disciplinata in base alle leggi dello stato di residenza del licenziatario (o, nel caso di un'azienda, dello stato in cui si trova la sede principale dell'attività) e tali leggi si applicheranno ai reclami aventi ad oggetto gli eventuali inadempimenti del contratto e a tutti gli altri reclami (inclusi quelli aventi ad oggetto inadempimenti della normativa a tutela dei consumatori, inadempimenti delle norme in materia di concorrenza sleale e l'illecito civile), indipendentemente dai principi in materia di conflitto di leggi. Qualora il software sia stato acquistato in qualsiasi altro paese, il presente contratto sarà disciplinato dalle leggi di tale paese. Nel caso in cui sussista una giurisdizione federale statunitense, il licenziatario e Microsoft accettano la giurisdizione e la competenza territoriale esclusive della corte federale con sede a King County, Washington, per tutte le controversie esaminate in tribunale. Diversamente, il licenziatario e Microsoft accettano la giurisdizione e la competenza territoriale esclusive della Corte Suprema con sede a King County, Washington, per tutte le controversie esaminate in tribunale.
12. **DIRITTI DEI CONSUMATORI, VARIAZIONI REGIONALI.** Il presente contratto descrive determinati diritti legali. Al licenziatario potranno essere concessi altri diritti, tra cui i diritti dei consumatori, ai sensi della legge del suo paese di residenza. Indipendentemente dalla relazione con Microsoft, il licenziatario potrebbe inoltre vantare diritti nei confronti della parte da cui ha acquistato il software. Il presente contratto non modifica tali altri diritti qualora le leggi del paese di residenza del licenziatario non consentano di modificarli. Ad esempio, qualora il licenziatario abbia acquistato il software in una delle aree indicate sotto o si applichi la legge obbligatoria del paese, sono valide le seguenti disposizioni:  
    a) **Australia.** Il licenziatario è soggetto alle garanzie di legge previste dalla legge australiana a tutela dei consumatori (Australian Consumer Law) e nessuna disposizione contenuta nel presente contratto influisce su tali diritti.  
    b) **Canada.** Qualora il software sia stato acquistato in Canada, il licenziatario potrà interrompere la ricezione degli aggiornamenti disattivando la funzionalità di aggiornamento automatico, disconnettendo il dispositivo da Internet (tuttavia, nell'eventualità e quando il licenziatario si riconnetterà a Internet, il software riprenderà a controllare se sono presenti aggiornamenti e a installarli) oppure disinstallando il software. Nell’eventuale documentazione del prodotto è possibile che vi sia inoltre specificato come il licenziatario potrà disabilitare gli aggiornamenti per il dispositivo o il software in uso.  
    c) **Germania e Austria.**  
        i. **Garanzia.** Il software validamente concesso in licenza funzionerà in sostanziale conformità a quanto descritto nel materiale Microsoft fornito con il software. Tuttavia, Microsoft non fornisce alcuna garanzia contrattuale in relazione al software concesso in licenza.  
        ii. **Limitazione di Responsabilità.** In caso di comportamento intenzionale, colpa grave, reclami basati sulla Legge in materia di Responsabilità Prodotto, così come in caso di morte o lesioni personali, Microsoft è responsabile in conformità alla legge imperativa.  
        In riferimento alla precedente clausola ii., Microsoft sarà responsabile solo di colpa lieve qualora sia inadempiente a tali obbligazioni contrattuali sostanziali, il cui adempimento facilita la debita esecuzione del presente contratto, il cui inadempimento metterebbe in pericolo lo scopo del presente contratto e alla cui conformità una parte potrà costantemente fare affidamento (le cosiddette "obbligazioni fondamentali"). In altri casi di colpa lieve Microsoft non sarà responsabile di tale colpa.
13. **ESCLUSIONE DI GARANZIE. IL SOFTWARE È CONCESSO IN LICENZA "COM'È". IL LICENZIATARIO LO USA A PROPRIO RISCHIO. MICROSOFT NON RICONOSCE CONDIZIONI O GARANZIE ESPRESSE. NELLA MISURA MASSIMA CONSENTITA DALLE LEGGI APPLICABILI, MICROSOFT ESCLUDE TUTTE LE GARANZIE IMPLICITE, INCLUSE LE GARANZIE DI COMMERCIABILITÀ (QUALITÀ NON INFERIORE ALLA MEDIA), ADEGUATEZZA PER UNO SCOPO SPECIFICO E NON VIOLAZIONE DI DIRITTI DI TERZI.**  
14. **LIMITAZIONE DI RESPONSABILITÀ ED ESCLUSIONE DI DANNI. QUALORA IL LICENZIATARIO ABBIA FONDATE RAGIONI PER RICHIEDERE DANNI NONOSTANTE LA PRECEDENTE ESCLUSIONE DI GARANZIE, IL LICENZIATARIO HA DIRITTO A OTTENERE DA MICROSOFT E DAI RELATIVI FORNITORI SOLO IL RISARCIMENTO PER I DANNI DIRETTI NEL LIMITE DI CINQUE DOLLARI (USD 5,00). IL LICENZIATARIO NON HA DIRITTO DI OTTENERE IL RISARCIMENTO PER EVENTUALI ALTRI DANNI, INCLUSI DANNI CONSEQUENZIALI, SPECIALI, INDIRETTI, INCIDENTALI O PER LUCRO CESSANTE.**  
**Questa limitazione si applica (a) a qualsiasi questione relativa al software, ai servizi, al contenuto (incluso il codice) sui siti Internet o nelle applicazioni di terzi e (b) ai reclami relativi a inadempimento contrattuale, inadempimento delle garanzie o delle condizioni, responsabilità oggettiva, negligenza o altro illecito civile oppure a qualsiasi altro reclamo e in ciascun caso nella misura massima consentita dalla legge applicabile.**  
**Tale limitazione si applica anche nel caso in cui Microsoft sia stata informata o avrebbe dovuto essere informata della possibilità del verificarsi di tali danni. La limitazione o l’esclusione di cui sopra potrebbe non essere applicabile al licenziatario, in quanto l’esclusione o la limitazione di danni incidentali, consequenziali o di altro tipo potrebbe non essere consentita nel suo paese di residenza.**
