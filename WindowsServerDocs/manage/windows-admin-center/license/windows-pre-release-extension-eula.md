---
title: CONDIZIONI DI LICENZA SOFTWARE MICROSOFT - ESTENSIONI NON DEFINITIVE PER MICROSOFT WINDOWS ADMIN CENTER
description: CONDIZIONI DI LICENZA SOFTWARE MICROSOFT - ESTENSIONI NON DEFINITIVE PER MICROSOFT WINDOWS ADMIN CENTER
ms.technology: manage
ms.topic: reference
author: daniellee-msft
ms.author: jol
ms.date: 05/23/2018
ms.localizationpriority: high
ms.prod: windows-server-threshold
ms.openlocfilehash: a7a7c6e7a9b04e4c569cf850a823ad404f20951b
ms.sourcegitcommit: e0479b0114eac7f232e8b1e45eeede96ccd72b26
ms.translationtype: HT
ms.contentlocale: it-IT
ms.lasthandoff: 06/22/2018
ms.locfileid: "2052455"
---
## <a name="microsoft-software-license-terms---pre-release-extensions-for-microsoft-windows-admin-center"></a>CONDIZIONI DI LICENZA SOFTWARE MICROSOFT - ESTENSIONI NON DEFINITIVE PER MICROSOFT WINDOWS ADMIN CENTER
________________________________________

Le presenti condizioni di licenza costituiscono il contratto tra il licenziatario e Microsoft Corporation (o una delle sue consociate). Si applicano al software denominato sopra e a tutti i servizi o gli aggiornamenti software Microsoft (tranne nella misura in cui tali servizi o aggiornamenti siano forniti con condizioni nuove o aggiuntive, nel qual caso tali condizioni diverse si applicano in prospettiva e non modificano i diritti del licenziatario o di Microsoft relativamente al software o ai servizi pre-aggiornamento). QUALORA SI ATTENGA ALLE PRESENTI CONDIZIONI DI LICENZA, IL LICENZIATARIO DISPORRÀ DEI DIRITTI INDICATI DI SEGUITO. UTILIZZANDO IL SOFTWARE, IL LICENZIATARIO ACCETTA LE PRESENTI CONDIZIONI.

1. **DIRITTI DI INSTALLAZIONE E DI UTILIZZO.**  
    a) **In generale.** Il licenziatario potrà installare e utilizzare un numero qualsiasi di copie del software sui propri dispositivi in cui sono in esecuzione copie validamente concesse in licenza del sistema operativo Microsoft Windows. Il licenziatario non potrà utilizzare il software in un ambiente operativo reale, a meno che non sia autorizzato da Microsoft ai sensi di un altro contratto.  
    b) **Programmi di Terzi.** Il software potrà includere programmi di terzi che vengono concessi in licenza ai sensi del presente contratto. Le eventuali condizioni di licenza, comunicazioni e accettazioni riguardanti i programmi di terzi potranno essere accessibili in un file di comunicazioni associato. Anche nel caso in cui tali programmi siano disciplinati da contratti specifici, nella misura consentita dalla legge applicabile si applicano la dichiarazione di non responsabilità e le limitazioni e le esclusioni di danni riportate di seguito.  
2. **SOFTWARE IN VERSIONE NON DEFINITIVA.** Il software è una versione non definitiva. Potrebbe non funzionare correttamente. Il suo funzionamento potrebbe non essere uguale a quello di una versione finale del software.  
3. **COMMENTI.** Qualora fornisca commenti sul software a Microsoft, il licenziatario conferisce a Microsoft, senza alcun costo aggiuntivo, il diritto di utilizzare, condividere e commercializzare tali commenti in qualsiasi modo e per qualsiasi scopo. Il licenziatario non fornirà a Microsoft commenti che siano soggetti a condizioni di licenza che impongano a Microsoft di concedere in licenza a terzi il suo software o la sua documentazione, a fronte dell'eventuale inclusione dei commenti nel software o nella documentazione stessa. Tale diritto permane anche dopo la scadenza del presente contratto.
4. **RACCOLTA DI DATI.** Attraverso il software, Microsoft potrà raccogliere dati sul licenziatario e su come costui utilizza il software. Microsoft può utilizzare tali informazioni per fornire servizi e migliorare i prodotti e i servizi Microsoft. I diritti di rifiuto esplicito del licenziatario, se presenti, sono descritti nella documentazione del prodotto. Alcune funzionalità del software potrebbero abilitare la raccolta di dati degli utenti delle applicazioni che accedono al software o lo utilizzano. Qualora il licenziatario utilizzi tali funzionalità per abilitare la raccolta di dati nelle applicazioni, dovrà attenersi alle leggi applicabili, ivi compreso l'ottenimento del necessario consenso da parte degli utenti, se previsto, e il mantenimento di una informativa sulla privacy ben evidente con la quale gli utenti vengano accuratamente informati delle modalità di utilizzo, raccolta e condivisione dei propri dati. Ulteriori informazioni sulla raccolta e il trattamento dei dati da parte di Microsoft sono disponibili nella documentazione del prodotto e nell'Informativa sulla privacy di Microsoft all'indirizzo (http://aka.ms/winserverprivacy). Il licenziatario accetta di rispettare tutte le disposizioni applicabili contenute nell'Informativa sulla privacy di Microsoft.
5. ** AMBITO DI VALIDITÀ DELLA LICENZA.** Il software non viene venduto, ma è concesso in licenza. Microsoft si riserva tutti gli altri diritti. A meno che la legge applicabile non conceda maggiori diritti nonostante la presente limitazione, il licenziatario non potrà (né avrà diritto di):  
    a) aggirare le limitazioni tecniche presenti nel software che gli consentono di utilizzarlo solo in determinati modi;  
    b) decompilare o disassemblare il software;  
    c) rimuovere, ridurre, bloccare o modificare alcuna comunicazione di Microsoft o dei suoi fornitori inclusa nel software;  
    d) utilizzare il software in contrasto con la legge oppure per creare o propagare malware; o  
    e) condividere, pubblicare, distribuire o concedere in prestito il software, fornirlo come soluzione ospitata autonoma utilizzabile da terzi oppure trasferire il software o il presente contratto a terzi.  
6. **LIMITAZIONI RELATIVE ALL'ESPORTAZIONE.** Il licenziatario dovrà anche conformarsi a tutte le leggi e a tutti i regolamenti nazionali e internazionali sull’esportazione applicabili al software, che includono limitazioni su destinazioni, utenti finali e utilizzo finale. Per ulteriori informazioni sulle limitazioni relative all’esportazione, il licenziatario potrà visitare la pagina http://aka.ms/exporting.  
7. **SERVIZI DI SUPPORTO TECNICO.** Microsoft non è obbligata ai sensi del presente contratto a erogare alcun servizio di supporto tecnico per il software. Qualsiasi supporto viene fornito "così com'è", "con tutti i difetti" e senza garanzie di alcun tipo.  
8. **AGGIORNAMENTI.** Il software potrà periodicamente verificare la disponibilità di aggiornamenti e scaricarli e installarli automaticamente. Il licenziatario potrà ottenere gli aggiornamenti solo da Microsoft o fonti autorizzate. Microsoft potrebbe avere necessità di aggiornare il sistema del licenziatario per fornire gli aggiornamenti. Il licenziatario accetta di ricevere questi aggiornamenti automatici senza ulteriore preavviso. Gli aggiornamenti potrebbero non includere o supportare tutte le funzionalità software, i servizi o le periferiche esistenti.  
9. **INTERO ACCORDO.** Il presente contratto ed eventuali altre condizioni fornite da Microsoft per i supplementi, gli aggiornamenti o le applicazioni di terzi costituiscono l’intero accordo relativo al software.  
10. **LEGGE APPLICABILE E FORO COMPETENTE ALLA RISOLUZIONE DELLE CONTROVERSIE.** Qualora il software sia stato acquistato negli Stati Uniti o in Canada, l'interpretazione del presente contratto sarà disciplinata in base alle leggi dello stato di residenza del licenziatario (o, nel caso di un'azienda, dello stato in cui si trova la sede principale dell'attività) e tali leggi si applicheranno ai reclami aventi ad oggetto gli eventuali inadempimenti del contratto e a tutti gli altri reclami (inclusi quelli aventi ad oggetto inadempimenti della normativa a tutela dei consumatori, inadempimenti delle norme in materia di concorrenza sleale e l'illecito civile), indipendentemente dai principi in materia di conflitto di leggi. Qualora il software sia stato acquistato in qualsiasi altro paese, il presente contratto sarà disciplinato dalle leggi di tale paese. Nel caso in cui sussista una giurisdizione federale statunitense, il licenziatario e Microsoft accettano la giurisdizione e la competenza territoriale esclusive della corte federale con sede a King County, Washington, per tutte le controversie esaminate in tribunale. Diversamente, il licenziatario e Microsoft accettano la giurisdizione e la competenza territoriale esclusive della Corte Suprema con sede a King County, Washington, per tutte le controversie esaminate in tribunale.  
11. **DIRITTI DEI CONSUMATORI, VARIAZIONI REGIONALI.** Il presente contratto descrive determinati diritti legali. Al licenziatario potranno essere concessi altri diritti, tra cui i diritti dei consumatori, ai sensi della legge del suo paese di residenza. Indipendentemente dalla relazione con Microsoft, il licenziatario potrebbe inoltre vantare diritti nei confronti della parte da cui ha acquistato il software. Il presente contratto non modifica tali altri diritti qualora le leggi del paese di residenza del licenziatario non consentano di modificarli. Ad esempio, qualora il licenziatario abbia acquistato il software in una delle aree indicate di seguito o si applichi la legge obbligatoria del Paese, sono valide le seguenti disposizioni:  
    a) **Australia.** Il licenziatario è soggetto alle garanzie di legge previste dalla legge australiana a tutela dei consumatori (Australian Consumer Law) e nessuna disposizione contenuta nel presente contratto influisce su tali diritti.  
    b) **Canada.** Qualora il software sia stato acquistato in Canada, il licenziatario potrà interrompere la ricezione degli aggiornamenti disattivando la funzionalità di aggiornamento automatico, disconnettendo il dispositivo da Internet (tuttavia, nell'eventualità e quando il licenziatario si riconnetterà a Internet, il software riprenderà a controllare se sono presenti aggiornamenti e a installarli) oppure disinstallando il software. Nell’eventuale documentazione del prodotto è possibile che sia inoltre specificato come il licenziatario potrà disabilitare gli aggiornamenti per il dispositivo o il software in uso.  
    c) **Germania e Austria.**    
        i. **Garanzia.** Il software validamente concesso in licenza funzionerà in sostanziale conformità a quanto descritto nel materiale Microsoft fornito con il software. Tuttavia, Microsoft non fornisce alcuna garanzia contrattuale in relazione al software concesso in licenza.  
        ii. **Limitazione di Responsabilità.** In caso di comportamento intenzionale, colpa grave, reclami basati sulla Legge in materia di Responsabilità Prodotto, così come in caso di morte o lesioni personali, Microsoft è responsabile in conformità alla legge imperativa.  
        In riferimento alla precedente clausola ii., Microsoft sarà responsabile solo di colpa lieve qualora sia inadempiente a tali obbligazioni contrattuali sostanziali, il cui adempimento facilita la debita esecuzione del presente contratto, il cui inadempimento metterebbe in pericolo lo scopo del presente contratto e alla cui conformità una parte potrà costantemente fare affidamento (le cosiddette "obbligazioni fondamentali"). In altri casi di colpa lieve Microsoft non sarà responsabile di tale colpa.  
12. **ESCLUSIONE DI GARANZIE. IL SOFTWARE È CONCESSO IN LICENZA "COM'È". IL LICENZIATARIO LO USA A PROPRIO RISCHIO. MICROSOFT NON RICONOSCE CONDIZIONI O GARANZIE ESPRESSE. NELLA MISURA MASSIMA CONSENTITA DALLE LEGGI APPLICABILI, MICROSOFT ESCLUDE TUTTE LE GARANZIE IMPLICITE, INCLUSE LE GARANZIE DI COMMERCIABILITÀ (QUALITÀ NON INFERIORE ALLA MEDIA), ADEGUATEZZA PER UNO SCOPO SPECIFICO E NON VIOLAZIONE DI DIRITTI DI TERZI.**
13. **LIMITAZIONE DI RESPONSABILITÀ ED ESCLUSIONE DI DANNI. QUALORA IL LICENZIATARIO ABBIA FONDATE RAGIONI PER RICHIEDERE DANNI NONOSTANTE LA PRECEDENTE ESCLUSIONE DI GARANZIE, IL LICENZIATARIO HA DIRITTO A OTTENERE DA MICROSOFT E DAI RELATIVI FORNITORI SOLO IL RISARCIMENTO PER I DANNI DIRETTI NEL LIMITE DI CINQUE DOLLARI (USD 5,00). IL LICENZIATARIO NON HA DIRITTO DI OTTENERE IL RISARCIMENTO PER EVENTUALI ALTRI DANNI, INCLUSI DANNI CONSEQUENZIALI, SPECIALI, INDIRETTI, INCIDENTALI O PER LUCRO CESSANTE.
Questa limitazione si applica (a) a qualsiasi questione relativa al software, ai servizi, al contenuto (incluso il codice) sui siti Internet o nelle applicazioni di terzi e (b) ai reclami relativi a inadempimento contrattuale, inadempimento delle garanzie o delle condizioni, responsabilità oggettiva, negligenza o altro illecito civile oppure a qualsiasi altro reclamo e in ciascun caso nella misura massima consentita dalla legge applicabile.  
Tale limitazione si applica anche nel caso in cui Microsoft sia stata informata o avrebbe dovuto essere informata della possibilità del verificarsi di tali danni. La limitazione o l’esclusione di cui sopra potrebbe non essere applicabile al licenziatario, in quanto l’esclusione o la limitazione di danni incidentali, consequenziali o di altro tipo potrebbe non essere consentita nel suo paese di residenza.**
14. **INFORMAZIONI RISERVATE.** Il software, incluse l'interfaccia utente, le funzionalità e la documentazione relative, è riservato e di proprietà di Microsoft e dei relativi fornitori.  
    a) **Utilizzo.** Per cinque anni dall'installazione o dal rilascio commerciale del software, qualunque condizione si verifichi per prima, il licenziatario non potrà divulgare informazioni riservate a terzi. Il licenziatario potrà divulgare informazioni riservate solo ai propri dipendenti e consulenti in presenza di una legittima necessità di conoscerle. Il licenziatario deve stipulare con questi soggetti appositi accordi scritti che garantiscano alle informazioni riservate almeno lo stesso livello di protezione stabilito nel presente contratto.  
    b) **Validità.** Il dovere del licenziatario di proteggere le informazioni riservate rimane valido anche dopo la cessazione del presente contratto.  
    c) **Esclusioni.** Il licenziatario potrà divulgare informazioni riservate dietro richiesta di un’autorità giudiziaria o amministrativa. Il licenziatario dovrà darne preavviso scritto a Microsoft in modo che questa possa richiedere un'ordinanza cautelare o agire altrimenti per proteggere le informazioni. Non rappresentano informazioni riservate le informazioni che:  
        i. diventino di pubblico dominio senza che siano stati commessi illeciti;  
        ii. il licenziatario riceva da terzi senza che questi abbiano violato obblighi di riservatezza con Microsoft o i relativi fornitori; o  
        iii. il licenziatario deduca in modo autonomo.  

**Nota: poiché il presente software è distribuito in Canada, alcune clausole del presente contratto vengono fornite di seguito in francese.  
Remarque: Ce logiciel étant distribué au Canada, certaines des clauses dans ce contrat sont fournies ci-dessous en français.  
EXONÉRATION DE GARANTIE. Le logiciel visé par une licence est offert « tel quel ». Toute utilisation de ce logiciel est à votre seule risque et péril. Microsoft n'accorde aucune autre garantie expresse. Vous pouvez bénéficier de droits additionnels en vertu du droit local sur la protection des consommateurs, que ce contrat ne peut modifier. La ou elles sont permises par le droit locale, les garanties implicites de qualité marchande, d'adéquation à un usage particulier et d'absence de contrefaçon sont exclues.  
LIMITATION DES DOMMAGES-INTÉRÊTS ET EXCLUSION DE RESPONSABILITÉ POUR LES DOMMAGES. Vous pouvez obtenir de Microsoft et de ses fournisseurs une indemnisation en cas de dommages directs uniquement à hauteur de 5,00 $ US. Vous ne pouvez prétendre à aucune indemnisation pour les autres dommages, y compris les dommages spéciaux, indirects ou accessoires et pertes de bénéfices.**

**Cette limitation concerne:**
- **tout ce qui est relié au logiciel, aux services ou au contenu (y compris le code) figurant sur des sites Internet tiers ou dans des programmes tiers; et**
- **les réclamations au titre de violation de contrat ou de garantie, ou au titre de responsabilité stricte, de négligence ou d'une autre faute dans la limite autorisée par la loi en vigueur.**  

**Elle s’applique également, même si Microsoft connaissait ou devrait connaître l’éventualité d’un tel dommage. Si votre pays n’autorise pas l’exclusion ou la limitation de responsabilité pour les dommages indirects, accessoires ou de quelque nature que ce soit, il se peut que la limitation ou l’exclusion ci-dessus ne s’appliquera pas à votre égard.**
**EFFET JURIDIQUE. Le présent contrat décrit certains droits juridiques. Vous pourriez avoir d’autres droits prévus par les lois de votre pays. Le présent contrat ne modifie pas les droits que vous confèrent les lois de votre pays si celles-ci ne le permettent pas.**
